<div class="leaf "><div class="inner justify"><p class="no-indent  ">aeque ac delatorem  aget econtra (petulanti splene cum sit) sufflabit te in jocos, comminuet in sales, addo etiam, et deo risui te sacrificabit.</p><p>Iterum moneo, ne quid cavillere, ne dum Democritum Juniorem conviciis infames, aut ignominiose vituperes, de te non male sentientem, tu idem audias ab amico cordato, quod olim vulgus Abderitanum ab   Hippocrate, concivem bene meritum et popularem suum Democritum, pro insano habens. Ne tu Democrite sapis, stulti autem et insani Abderitae.</p><blockquote><p> Abderitanae pectora plebis habes.</p></blockquote><p>Haec te paucis admonitum volo (male feriate Lector) abi.</p></div> </div>